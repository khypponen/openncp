<?xml version="1.0" encoding="UTF-8" standalone="yes"?>
<Consent>
	<LegalText>Informace pro pacienty

1.	Co je epSOS ?
epSOS   - European Patients Smart Open Services – je rozsáhlý pilotní projekt řešený řadou států EU, určený pro pomoc evropským občanům při přístupu ke zdravotním službám, pokud je potřebují při pobytu mimo svůj domovský stát.
Česká republika se účastní tohoto projektu, takže jste jako český občan oprávněn využít služeb projektu epSOS při vašem pobytu v některém ze států, který se projektu rovněž účastní.

2.	O službách projektu epSOS
Cílem projektu epSOS v pilotní fázi je ukázat občanům EU možnost, že pomocí elektronických zdravotních služeb lze využívat stejných výhod, kterých se jim dostává v jejich domovském státě, také při jejich cestování do zahraničí, a to aniž by bylo narušeno jejich právo na soukromí a důvěrnost informací. Obě služby nabízené projektem v pilotní fázi byly ověřeny a posouzeny z hlediska jejich bezpečnosti a souladu s národními právními předpisy. 
Národní kontaktní místo NCP (kterým je pro ČR společnost IZIP, a.s.) dále zaručuje, že úroveň bezpečnosti a ochrany soukromí pacientů je nastavena v souladu s přijatými opatřeními všech států a regionů, které se pilotního projektu účastní: Rakouskem,Francií, Regionem Lombardie (Itálie), Dánském, Německem, Řeckem, Slovenskem, Švédskem, a španělskými regiony Katalánsko, Castilla La Mancha, Andalusií, Balérskými ostrovy a regionem Valencie.    
Každý z těchto států a regionů, se zaručuje, že zdravotnická zařízení, lékárny a zdravotničtí pracovníci, účastnící se pilotního projektu epSOS jsou proškoleni a vybaveni potřebnými informacemi o projektu a o právech a povinnostech při poskytování služeb projektu epSOS. Další informace naleznete na webových stránkách – http://www.izip.cz/data/articles/Zakladni-informace-o-projektu-epSOS.pdf nebo na českých stránkách projektu www.epsos.eu/cesko .

3.	Vaše data, Váš souhlas
Služby projektu epSOS se začnou ve státech účastnících se projektu používat pro Vaši potřebu jen tehdy, pokud poskytnete souhlas s přístupem do Vašich záznamů o zdravotním stavu a lékové preskripci zdravotnickým profesionálům v souvislosti s poskytováním zdravotní péče Vaší osobě v zahraničí.  
Podrobnější informace o službách epSOS naleznete v části „Podmínky epSOS“. 
Informace o Vašem zdravotním stavu a používaných léčivech budou poskytovatelům zdravotní  péče v zahraničí předány prostřednictvím systému IZIP, tedy z Vaší Elektronické zdravotní knížky (EZK), pokud do ní Vaši ošetřující lékaři v ČR tyto údaje zapsali.
Souhlas s přístupem do Vašich zdravotních záznamů pro tento účel udělíte prohlášením provedeným buď při zřizování EZK nebo kdykoliv později prostřednictvím webových stránek IZIP (www.izip.cz).    
Pokud jste jej z jakéhokoliv důvodu neudělil(a) v ČR a budete pobývat v zahraničí, pak souhlas k přístupu do Vašich zdravotních údajů můžete udělit také ze státu Vašeho pobytu, v němž budete požadovat poskytnutí zdravotní péče, opět prostřednictvím Vaší EZK.

Podmínky poskytování služeb epSOS
Služby epSOS jsou poskytovány v souladu s bezpečnostními procedurami epSOS, vytvořenými společně s poskytovateli zdravotní péče, kteří se na projektu aktivně podílejí.
I. Podmínky vztahující se k Pacientskému souhrnu a k elektronické preskripci
1.  Účel přístupu k informacím obsaženým v Pacientském souhrnu (PS) je umožnit odborným zdravotnickým pracovníkům v jiných státech než v domovském státě pacienta, provádět informovaná rozhodnutí a zlepšit kvalitu poskytované zdravotní péče pacientovi. Projekt rovněž pacientům umožňuje, aby jim pověřené lékárny epSOS v zahraničí vydaly léčiva, která byla elektronicky předepsána v jejich domovském státě.  
Využívání služeb epSOS je ze strany pacienta dobrovolné. Pacientský souhrn (PS) neobsahuje podrobnou zdravotní historii ani detailní klinické závěry. Neobsahuje rovněž úplný přehled předepsaných a vydaných léčiv pacientovi. 
2.  PS obsahuje společně všemi státy dohodnutou strukturu informací o místě a typu zdravotního pojištění. PS je rozdělen do tří hlavních skupin: Administrativní údaje, Klinické údaje a Informace o PS samotném. 
3.  Každý stát odpovídá za obsah Pacientského souhrn (PS) a za jeho vytvoření. Způsob vytvoření PS (např. přímým vyšetřením pacienta u lékaře, automatizovaným generováním z národního registru, kombinovaným způsobem, a pod.) je uvedeno ve třetí skupině struktury PS.
4.  Pokud je však zdravotní záznam vytvořen v jiném než v domovském státě pacienta, pak takové informace nejsou zahrnuty do PS. Tyto informace mohou být vloženy do zdravotního záznamu pacienta jedině tehdy, když jsou předány ze zahraničí do domovského státu pacienta. Toto předání však není součástí epSOS a musí být provedeno způsobem obvyklým u zahraničního poskytovatele zdravotní péče.  
Pouze položky – Národní identifikační číslo, Jméno a příjmení, Datum narození – jsou vždy obsaženy v Pacientském souhrnu. Ostatní položky PS jsou v PS obsaženy podle toho, zda jsou zaznamenány v dokumentaci pacienta, z níž je PS vytvářen.
5.  Je třeba rovněž připomenout, že pokud si pacient přeje některé informace v PS neuvádět (t.j. některé informace skrýt), nebudou takové informace přístupné v datové části souboru epSOS, a nebude rovněž o takto skrytých informacích uvedeno v PS žádné upozornění na tuto skutečnost.
6.  Používání služeb projektu epSOS nenahrazuje plnění povinností při poskytování lékařské péče pacientům, které vyplývají z právních předpisů daného státu.
7. Zdravotní údaje budou zaznamenány a uchovávány ve zdravotnické dokumentaci ve zdravotnickém zařízení, které poskytlo zdravotní péči a to v souladu s předpisy příslušného státu. Služby epSOS neobsahují přenos údajů do státu bydliště pacienta.

II.  Podmínky vztahující se k ochraně soukromí
1.   Přístup ke zdravotním informacím a dalším osobním údajům je dovolen za předpokladu, že pacient k tomu poskytl souhlas v souladu s národní legislativou a účel přístupu je výhradně pro poskytování zdravotní péče danému pacientovi. Pokud se pacient rozhodne souhlas neudělit, pak informace o tom je zaznamenána v Pacientském souhrnu, který je vytvořen ve státě bydliště pacienta.  Pacient může rovněž odmítnout použití služeb epSOS u poskytovatele zdravotních služeb;  v takovém případě nebude poskytovateli péče povolen přístup k údajům pacienta. 
2.   Pokud  pacient neudělil souhlas s přístupem k jeho osobním údajů ve státě svého trvalého (obvyklého) bydliště nebo ve státě, v němž je zdravotně pojištěn, má možnost tento souhlas udělit v zahraničí, avšak opět pouze prostřednictvím nastavení ve své EZK.

3.   Evropská Směrnice o ochraně osobních údajů (95/46/ES), která je v České republice provedena zákonem č.101/2000 Sb., o ochraně osobních údajů a o změně některých zákonů, dává pacientovi právo, aby správce údajů:
(a)  bez donucování, v přiměřených intervalech bez zbytečného odkladu a bez poplatku mu poskytl:
	i.  	prohlášení, zda osobní údaje týkající se pacienta jsou či nejsou zpracovávány a pokud 	ano, pak informaci o účelu zpracování, o kategoriích zpracovávaných údajů a také o 	příjemcích (resp. kategoriích příjemců), jimž budou údaje zpřístupněny, 
	ii. 	sdělení o způsobu zpracování údajů a o zdrojích těchto údajů. Tyto informace musí 	být poskytnuty ve formě srozumitelné pacientovi,
	iii. 	sdělení o povaze zpracování údajů, týkajících se jeho osoby, zejména jsou-li na základě takového zpracování prováděna automatizovaná rozhodnutí (jak je uvedeno v článku 15(1) Směrnice a v §12 zákona č.101/2000 Sb.);
(b)  pokud je potřeba, opravil, odstranil nebo zablokoval údaje pro zpracování, pokud tyto nejsou v souladu s ustanoveními Směrnice a zákona č.101/2000 Sb., zejména jsou-li údaje neúplné, nepřesné nebo chybné;
4.   	Pokud pacient utrpí újmu nebo škodu následkem protiprávního nebo jiného nedovoleného zpracování údajů v rozporu s legislativou příslušného státu, je oprávněn požadovat odškodnění po správci údajů, jehož jednáním újma vznikla.

Jakékoliv další dotazy mohou být učiněny na Národní kontaktní místo – společnost IZIP, a.s. (Hvězdova 33, Praha 4, call centrum: +420221458180) nebo na poskytovatele zdravotní péče, který se projektu účastní. 

	</LegalText>
</Consent>